# การทดลองที่ 3 
# การใช้งาน git ร่วมกับ Visual studio IDE 

## แนะนำ Dot NET Framework
__Dot NET Framework__ เป็น Framework ที่พัฒนามาเพื่อรองรับการสร้างซอฟต์แวร์บน platform ต่างๆ เช่น  แอพพลิเคชั่นบนระบบปฏิบัติการวินโดวส์ (Windows applications) ระบบปฏิบัติการโทรศัพท์เคลื่อนที่ (Mobile applications) โปรแกรมประยุกต์สำหรับเวบ (Web applications) คอมโพเนนท์ (Components) และ XML Web Services โดย .NET Framework จะอยู่บนสถาปัตยกรรมที่แยกชั้นจาก Kernel ของระบบปฏิบัติการอย่างชัดเจน เป็นผลให้สามารถนำ .NET Framework  ไปติดตั้งบนระบบปฏิบัติการได้หลากหลาย

## สถาปัตยกรรมของ .NET
<p align="center">  <img src = "./images/Fig-3.1.png"  width = "80%"> </p>
<p align="center"> <b> รูปที่ 3-1 </b> สถาปัตยกรรมของ .NET Framework</p>

.Net Framework  (อ่านว่า dot net framework) เป็น platform หนึ่ง ที่เตรียมเครื่องมือและเทคโนโลยีที่ช่วยให้เราสามารถพัฒนาแอพพลิเคชั่น ที่สามารถทำงานบนระบบปฏิบัติการต่างๆ (ได้แทบทุกระบบ) ซึ่ง .Net Framework จะประกอบด้วยองค์ประกอบหลักสองอย่างได้แก่ Common Language Runtime (CLR) และ .Net Framework Class Library. 
Common Language Runtime (CLR)
ใน .Net Framework จะมี Common Language Runtime (CLR) ทำหน้าที่จัดการสภาพแวดล้อมสำหรับรันโปรแกรมต่างๆ บน .NET โดย code ที่ทำงานภายใต้ CLR เรียกว่า Managed Code ทำหน้าที่คอยจัดการหน่วยความจำ (memory management) และจัดการเทรด (thread management) ดังนั้นโปรแกรมต่างๆ จึงไม่จำเป็นต้องกังวงเรื่องการจัดการหน่วยความจำและเรื่องการเขียนโปรแกรมแบบ multi threading  ใน .NET framework จะมี CLR คอยทำหน้าที่ร้องขอพื้นที่หน่วยความจำของระบบตามที่โปรแกรมที่เราพัฒนาขึ้นมาต้องการจะใช้ หลังจากที่โปรแกรมของเราเลิกทำงานไปแล้ว CLR  จะคืนหน่วยความจำที่ขอมานั้นกลับคืนแก่ระบบ หากไม่มี CLR คอยจัดการหน่วยความจำ (รวมทั้งทรัพยากรอื่นๆ เช่น network, ports, files, I/O,  ฯลฯ) นักพัฒนาก็ต้องเป็นผู้ดำเนินการเอง และถ้าไม่มีการจัดการอย่างเหมาะสม จะทำให้ระบบสูญเสียทรัพยากร (จากการยืมไปใช้แล้วไม่ส่งคืน) จนระบบมีทรัพยากรเหลือน้อยเกินกว่าที่จะดำรงอยู่ต่อไปได้และหยุดทำงานลงในที่สุด ข้อดีอีกประการหนึ่งของ CLR คือจะเข้ามาทำงานแทนในส่วนที่ทุกๆ โปรแกรมต้องดำเนินการกับทรัพยากรของระบบ ทำให้นักพัฒนาประหยัดเวลาที่จะต้องมาเขียนโปรแกรมในส่วนนี้ซ้ำๆ กันในทุกโครงการซอฟต์แวร์

<p align="center">  <img src = "./images/Fig-3.2.png" width = "80%"> </p>
<p align="center"> <b> รูปที่ 3-2 </b> Common Language Runtime</p>
  

โปรแกรมที่เราเขียนขึ้น (ไม่ว่าจะเป็นภาษา C#, VB.Net, J# หรืออื่นๆ ) จะถูกตัวคอมไพเลอร์แปลเป็นภาษากลางสำหรับ .NET เรียกว่า Microsoft Intermediate Language (MSIL) ซึ่งในที่สุดจะถูกแปลเป็น Native Code โดย CLR เพื่อทำงานบนระบบปฏิบัติการ ดังรูปที่ 3.3  
ในปัจจุบัน มีภาษาที่สามารถแปลเป็น MSIL ได้หลายสิบภาษา ทั้งภาษาที่ถูกสร้างโดย Microsoft เองและโดยบริษัทอื่นๆ ซึ่งสามารถนำมารันภายใต้ CLR ร่วมกันได้อย่างราบรื่น การเปิดโอกาสให้มีการใช้ระบบร่วมกันของ code ในภาษาต่างๆ จะทำให้ลดความยากลำบากในการสร้างทีมพัฒนาซอฟต์แวร์ที่จำเป็นต้องใช้ภาษาเดียวกันทั้งหมด เพราะบางภาษาอาจจะมีนักเขียนโปรแกรมเป็นจำนวนน้อยมากแต่อาจจะยังคงมีความจำเป็น เนื่องจากภาษานั้นสามารถให้ executable unit  ที่กระชับ ทำงานรวดเร็ว มีประสิทธิภาพ และประหยัดทรัพยากรของระบบ


<p align="center">  <img src = "./images/Fig-3.3.png"  width = "80%"> </p>
<p align="center"> <b> รูปที่ 3-3 </b> กระบวนการคอมไพล์โปรแกรมภาษาต่างๆ ใน .NET Framework</p>

## .Net Framework Class Library (FCL)
ไลบรารี่ FCL นี้ บางครั้งจะถูกเรียกว่า  Base Class Library ทำหน้าที่เป็นพื้นฐานคลาสสำหรับทุกๆ ชนิดข้อมูล (data type) ใน .NET ทุกภาษาโปรแกรมบน .NET จะสามารถเรียกใช้งาน Class Library นี้ได้  อาทิเช่น โปรแกรมในภาษา VB.NET จะเรียกใช้ FCL เช่นเดียวกับ C# และทุกๆ ภาษาในตระกูล .NET  แอพพลิเคชั่นที่สามารถใช้ .net class library ตัวเดียวกันได้แก่  Windows Application, Console Application, Web Application, XML Web Services และ Windows Services.
ในทางปฏิบัติแล้ว สิ่งที่นักพัฒนาต้องทำ ก็มีเพียงแค่การนำเข้า (import) BCL ไปยังโปรแกรมโค้ดของตัวเองและเรียกใช้เมธอดที่สามารถทำงานอันซับซ้อนซึ่งอยู่ภายในไลบราบารี เช่น การอ่าน-เขียนแฟ้มข้อมูล การวาดกราฟฟิกส์ การเชื่อมต่อและทำงานกับฐานข้อมูลหรือแฟ้ม XML  โดยที่ทุกๆ ภาษาใน .NET จะใช้โค้ดเดียวกัน ทำให้ไม่มีปัญหาเรื่องความเร็วของโปรแกรมในขณะรัน แม้จะเขียนด้วยภาษาที่ง่ายๆ ก็ตาม
	นอกจากที่กล่าวมาแล้ว ใน .Net framework ยังมีส่วนประกอบที่น่าสนใจอีก 2 อย่างคือ Common Type System (CTS) และ Common Language Specification (CLS)

## Common Type System (CTS)
โดยทั่วไป ภาษาโปรแกรมต่าง ๆ มักจะมีชนิดข้อมูลมาตรฐานของตนอยู่แล้ว เมื่อนำภาษาเหล่านั้นมาคอมไพล์เป็นภาษากลางใน Common Language Runtime ก็พบว่าจะมีความแตกต่างระหว่างชนิดข้อมูลของภาษานั้นๆ กับชนิดข้อมูลกลาง (Common type system) แต่ยังคงมีความเข้ากันได้ในข้อมูลขนาดต่างๆ เช่น 1, 2, 4, 8 ไบต์ เป็นต้น จึงต้องมีการเทียบ (mapping) ชนิดข้อมูลของแต่ละภาษาไปยังชนิดข้อมูลกลางของ .NET framework  เพื่อให้โปรแกรมที่ถูกแปลมาจากภาษาเหล่านั้นสามารถใช้งานข้อมูลร่วมกันได้อย่างราบรื่น ไม่มีการสูญเสียส่วนสำคัญของข้อมูล เพื่อให้เข้าใจการ mapping ให้ดูตัวอย่างจากลิงค์ต่อไปนี้ ประกอบ 
https://docs.microsoft.com/en-us/dotnet/csharp/language-reference/keywords/built-in-types-table

### แบบฝึกหัดเสริมความเข้าใจ

``` 
ให้นักศึกษา ค้นคว้าชนิดข้อมูลในภาษาอื่นๆ ที่สามารถทำงานบน .NET ได้ 
เช่น VB.NET ,J#, F#,ฯลฯ 
พร้อมทั้งตารางสำหรับเทียบกับ common type ใน .NET 
```


ระบบชนิดข้อมูลกลาง จะรองรับการใช้งานชนิดข้อมูลพื้นฐานสองอย่างคือ Value types และ Reference types

#### Value types:
Value types เป็นชนิดข้อมูลที่บรรจุค่าต่างๆ ไว้ในตัวเอง (เช่นธนบัตรหรือเหรียญกษาปณ์ ซึ่งมีมูลค่าตามตัวเลขบนธนบัตรหรือเหรียญนั้น ๆ) โปรแกรมจะเก็บวัตถุชนิด Value types นี้ไว้บน stack ของโปรแกรมหรือไม่ก็เก็บไว้ใน structure ขนาดเล็ก ๆ โดยที่ value types สามารถเป็นได้ทั้งแบบ built-in (กำหนดมาพร้อมกับการสร้างภาษา), แบบผู้ใช้กำหนดเอง (user-defined)  หรือแบบ enumerations
#### Reference types:
Reference types เก็บค่าตำแหน่งที่อยู่ของวัตถุที่ถูกอ้างถึง โดยวัตถุนั้นต้องถูกสร้างขึ้นโดยวิธีการจองหน่วยความจำจากระบบปฏิบัติการ เช่นคำสั่ง new เป็นผลให้วัตถุนั้นถูกเก็บอยู่ใน heap แล้วนำมาผูกไว้กับตัวแปรอีกทอดหนึ่ง โดย Reference types นี้สามารถเป็นได้ทั้งชนิด self-describing types, pointer types หรือ  interface types ทั้งนี้ self-describing types อาจหมายถึง arrays หรือ class types ก็ได้   


### Common Language Specification (CLS)


<p align="center">  <img src = "./images/Fig-3.4.png"  width = "80%"> </p>
<p align="center"> <b> รูปที่ 3-4 </b> สถาปัตยกรรม .NET ตั้งแต่รุ่น 2.0 ถึง 4.5</p>

CLS จะเป็นสมาชิกของ  Common Type System และเป็นเหมือนกฏเกณฑ์ที่คอยกำหนดให้ทุกๆ ภาษาโปรแกรมใน .NET ต้องปฏิบัติตาม เพื่อให้ใช้งานข้ามภาษาได้ทั้งที่เป็นแบบ cross language inheritance และ cross language debugging 
รายละเอียดของ .NET Framework สามารถหาอ่านเพิ่มเติมได้จากแหล่งอ้างอิง

## แนะนำ IDE
  __IDE__ ย่อมาจาก __Integrated Development Environment__ เป็นซอฟต์แวร์ประยุกต์ที่รวบรวมเครื่องมือ และทรัพยากรต่าง ๆ เพื่อช่วยในการพัฒนาซอฟต์แวร์ เริ่มตั้งแต่การ coding, debugging และ deploying ซอฟต์แวร์ IDE ส่วนมากจะช่วยงานง่าย ๆ นับตั้งแต่ การตรวจสอบคำผิด เติมเต็มคำอัตโนมัติ เพื่อช่วยลดเวลาในการพิมพ์ code, ช่วยในการค้นหาและแก้ไข code ไปจนถึงการคอมไพล์ ดีบัก หรือช่วยออกแบบส่วน user interface เป็นต้น (IDE จะต่างจาก text editor ตรงที่ IDE จะรวมเอาชุด compiler สำหรับการแปลภาษา และ debugger สำหรับการค้นหาและแก้ไขข้อผิดพลาดของโปรแกรมอีกด้วย)  
  IDE ที่ใช้งานในการทดลองนี้ เป็น IDE ที่ชื่อว่า Microsoft Visual Studio รุ่น Community edition เป็น  IDE ที่ครอบคลุมการแก้ไข code ไปจนช่วยงานออกแบบ UI ตามที่เราต้องการ
	นอกจาก IDE ที่ใช้ในวิชาเรียนนี้แล้ว ในการพัฒนาโปรแกรม เราสามารถใช้  text editor ที่มีความสามารถสูง เช่น visual studio code, sublime หรืออื่น ๆ นักศึกษาสามารถศึกษาเพิ่มเติมได้จากแหล่งค้นคว้าที่ระบุในเอกสารอ้างอิง



## การเตรียมการทดลอง

ขั้นตอนการติดตั้ง IDE (Microsoft Visual Studio 2017 Community Edition)
ดาวน์โหลดโปรแกรมสำหรับติดตั้ง ได้จาก
https://www.visualstudio.com/

<p align="center">  <img src = "./images/Fig-3.5.png"  width = "80%"> </p>


## การติดตั้ง
<p align="center">  <img src = "./images/Fig-3.6.png" width = "80%"> </p>
<p align="center">  <img src = "./images/Fig-3.7.png" width = "80%"> </p>
<p align="center">  <img src = "./images/Fig-3.8.png" width = "80%"> </p>
<p align="center">  <img src = "./images/Fig-3.9.png" width = "80%"> </p>
<p align="center">  <img src = "./images/Fig-3.10.png" width = "80%"> </p>
<p align="center">  <img src = "./images/Fig-3.11.png" width = "80%"> </p>
<p align="center">  <img src = "./images/Fig-3.12.png" width = "80%"> </p>


## 3. การทดสอบใช้งาน

### การใช้งาน IDE ร่วมกับ repository (Github)
  
<table>
<tr> 
<td valign="top" width = "50%"><img src = "./images/Fig-3.13.png"> </p> </td>
<td valign="top">หลังจากติดตั้ง IDE และ Github extension เรียบร้อยแล้ว ให้คลิกที่เมนู View -> Team Explorer เพื่อเรียกหน้าต่าง Team Explorer ขึ้นมา จะได้หน้าต่างดังรูปซ้ายมือ </td>
</tr>
</table>   

ปุ่มกดสำหรับหน้าต่าง Team Explorer มีหน้าตาดังรูปต่อไปนี้  <img src = "./images/Fig-3.14.png">  จากซ้ายไปขวา คือปุ่ม Backward, Forward, Home, Manage connection และ Refresh ตามลำดับ ให้คลิกที่ปุ่ม manage connection ปุ่มที่ 4

<table>
<tr> 
<td valign="top" width = "50%"><img src = "./images/Fig-3.15.png"> </p> </td>
<td valign="top">เมื่อกดปุ่ม manage connection จะปรากฏ Host Service Providers พร้อมทั้งชื่อ Host คือ GitHub ให้คลิกที่ Connect… เพื่อเชื่อมต่อไปยัง Guthub
(ในกรณีที่ยังไม่มีบัญชีผู้ใช้ ให้กด Sign up เพื่อลงทะเบียนกับ GitHub ซึ่งมีทั้งชนิดฟรีและเสียค่าใช้จ่าย) </td>
</tr>
</table>   

<table>
<tr> 
<td valign="top" width = "50%"><img src = "./images/Fig-3.16.png"> </p> </td>
<td valign="top">เมื่อคลิก Connect จะปรากฏหน้าต่าง Sign in ไปยัง   Github.com ให้ใส่  User name หรือ email ที่ลงทะเบียนไว้กับ Github.com พร้อมทั้ง password แล้วกดปุ่ม <img src = "./images/Fig-3.17.png">  </td>
</tr>
</table>   



<table>
<tr> 
<td valign="top" width = "50%"><img src = "./images/Fig-3.18.png"> </p> </td>
<td valign="top">หลังจาก Sign in สำเร็จ หน้าต่าง Team Explorer จะแสดง repository ทั้งหมดที่เรามีบน Localhost (อยู่บน harddisk) 
นอกจากนี้จะมีตัวเลือก Clone | Create | Sign out  ถ้าเราคลิกที่ Clone หรือ Create ก็จะมีการแสดงหน้าจอ popup ขึ้นมา เพื่อให้ clone หรือ สร้าง repo ใหม่ตามต้องการ </td>
</tr>
</table>   


<table>
<tr> 
<td valign="top" width = "50%"><img src = "./images/Fig-3.19.png"> </p> </td>
<td valign="top">ในกรณีที่เลือก clone จะปรากฏหน้าต่าง Clone a GitHub Repository และแสดง repository  ทั้งหมดที่เรามีอยู่บน  Github 
<ul>
  <li> หากมี repo จำนวนมากก็สามารถใช้วิธีการ search ได้
  <li> เมื่อเลือก repo ที่ต้องการได้แล้ว ก็ต้องเลือก local path ที่จะ clone มาเก็บไว้
  <li> จากนั้นกดปุ่ม Clone </td>
</ul>
</tr>
</table>   



## การทดลอง 

### 3.1 การสร้าง repository บน GitHub ด้วย Visual Studio 


<table>
<tr> 
<td valign="top"  width = "50%">ในแท็บ Team Explorer ให้สร้าง repository โดยการคลิกปุ่ม <b>Create</b></td>
<td valign="top "><img src = "./images/Fig-3.20.png"> </p> </td>
</tr>
</table>  

<table>
<tr> 
<td valign="top"  width = "50%">ระบุรายละเอียดของ repo ใหม่ที่จะสร้าง
<ul>
  <li> ในช่อง Name ให้เพิ่มชื่อ repository  <b>CL60-03</b>
  <li> ในช่อง Description ให้ใส่รายละเอียดสั้นๆ  <b>Computer Laboratory 1 : Lab 03</b>
  <li> ในช่อง Local path ให้ใส่ path ไปยังงานที่เคยทำไว้แต่อยู่ใน folder หลักเดียวกัน เช่น ถ้างานเดิม c:\Code\CL60-02 ให้ใส่เป็น  <b>c:\Code\CL60-03</b>
  <li> ในช่อง Git ignore และ License คงไว้อย่างที่ปรากฏ
  <li> กดปุ่ม <b>Create</b>
</ul>
</td>
<td valign="top"><img src = "./images/Fig-3.21.png"> </p> </td>
</tr>
</table>  

 


### เมื่อสร้างเสร็จ ให้ตรวจสอบรายการ repository ที่เพิ่มขึ้นบน GitHub.com

<table>
<tr> 
<td valign="top"  width = "50%">3. เพิ่ม solution ใหม่ไปยัง repository<br>
คลิกที่ New… จะปรากฏหน้าต่าง ให้สร้าง Solution ใหม่ ให้ทำตามข้อ 4
</td>
<td valign="top"><img src = "./images/Fig-3.22.png"> </p> </td>
</tr>
</table>

4. ใส่รายละเอียดของ Solution  ใหม่ที่ต้องการสร้าง

<img src = "./images/Fig-3.23.png">

5. เมื่อ Solution ใหม่ถูกสร้างขึ้นมา ให้แก้ไข code ตามรูปต่อไปนี้
<img src = "./images/Fig-3.24.png">

  
<table>
<tr> 
<td valign="top" width = "50%">6. เมื่อ แก้ไขเสร็จ ให้คลิกที่ Changes เพื่อดูการเปลี่ยนแปลง เทียบได้กับการสั่ง git status
</td>
<td valign="top"><img src = "./images/Fig-3.25.png"> </p> </td>
</tr>
</table>

<table>
<tr> 
<td valign="top" width = "50%">7. Team Explorer จะรายงานไฟล์ที่มีการเปลี่ยนแปลง พร้อมทั้งมีช่่องให้ใส่ข้อความสำหรับการ  commit  เมื่อกรอกข้อความเสร็จให้คลิกปุ่ม Commit All
</td>
<td valign="top" ><img src = "./images/Fig-3.26.png" > </p> </td>
</tr>
</table>




การสั่ง Commit All จะเป็นการเก็บบันทึกการเปลี่ยนแปลงที่แสดงในรูปไว้ใน Local repository ถ้าหากเราต้องการบันทึกการเปลี่ยนแปลงไว้บนเวบ GitHub จะต้องทำการ Sync  ซึ่งคำสั่ง Sync  นี้จะทำการ pull และ push ให้เราโดยอัตโนมัติทั้ง 2 คำสั่ง

<table>
<tr> 
<td valign="top" width = "50%" >8. ให้ทำการ sync repo ที่เราสร้างขึ้นไปบน Github</td>
<td valign="top" ><img src = "./images/Fig-3.27.png"> </p> </td>
</tr>
</table>




#### ++เมื่อ sync เสร็จ ให้ตรวจสอบรายการไฟล์ใน repository บน GitHub.com++ 


### การทดลอง 3.2 การ clone จาก repository ด้วย Visual Studio

9. สร้าง repository บน GitHub.com โดยมีรายละเอียดดังนี้
    <ul>
      <li> Repository name : HelloWorld
      <li> [X] Initialize this repository with a README
      <li> [ Add .gitignore : VisualStudio] 
    </ul>
<img src = "./images/Fig-3.28.png" align = "center">

<table>
<tr> 
<td valign="top" width = "50%">10. ใน Visual Studio ให้ไปที่หน้าต่าง Team Explorer แล้วคลิกที่ Manage Connections 
 <br>11. คลิกที่ Clone </td>
<td valign="top"><img src = "./images/Fig-3.29.png"> </p> </td>
</tr>
</table>


<table>
<tr> 
<td valign="top" width = "50%">12.  ในหน้าต่าง Clone a GitHub Repository ให้เลือก repository ชื่อ HelloWorld ที่ได้สร้างไว้ในขั้นตอนที่ 8 แล้วกดปุ่ม Clone</td>
<td valign="top"><img src = "./images/Fig-3.30.png"> </p> </td>
</tr>
</table>


<table>
<tr> 
<td valign="top" width = "50%">13. ให้ Double click ที่ชื่อ repository ที่ clone มา </td>
<td valign="top"><img src = "./images/Fig-3.31.png"> </p> </td>
</tr>
</table>


<table>
<tr> 
<td valign="top" width = "50%">14. หน้าต่าง Team Explorer จะแจ้งว่ายังไม่มี Solution ใดๆ ใน repository ให้เราคลิกที่  New… เพื่อสร้าง Solution  ใหม่
<br>15. ให้ทำการสร้าง Solution พร้อมทั้ง Sync กับ Github ตามขั้นตอนที่ 4 - 8</td>
<td valign="top"><img src = "./images/Fig-3.32.png"> </p> </td>
</tr>
</table>


#### ++เมื่อ sync เสร็จ ให้ตรวจสอบรายการไฟล์ใน repository บน GitHub.com++

## การ branch 
แนวคิดในการทำ Branching เทียบเคียงกับในชีวิตประจำวัน<p>
<img src = "./images/Fig-3.33.png">
<p> แนวคิดในการทำ branching บน git อาจเทียบได้กับรูปทางด้านบน นั่นคือ การเข้าเรียนในภาควิชา ครุ.วศ. เป็นจุดเริ่มต้นของการศึกษา (หรือเทียบได้กับพัฒนา Project ของเรา) โดยแต่ละ commit (แทนด้วยสัญลักษณ์วงกลม) อาจจะหมายถึงการเรียนในแต่ละภาคการศึกษา ในแต่ละ commit จึงเป็นการเพิ่มรายวิชาลงในทรานสคริปต์ (ตามเทอมที่ลงทะเบียน) เมื่อนักศึกษาขึ้นชั้นปีที่ 2 จะต้องแยกกันไปเรียนตามความถนัดหรือตามความสามารถที่ต้องการพัฒนา จนกระทั่งจบชั้นปีที่ 4 จะต้องกลับมารวมกันอีกครั้ง เพื่อออกไปทำการฝึกสอนในฐานนะนักศึกษา ภาควิชา ครุ.วศ. </p>
<p> ในการพัฒนา software มีบ่อยครั้งที่เราต้องทำการเพิ่มเติมความสามารถพิเศษให้กับซอฟต์แวร์ หรือทำการแก้ bug ที่พบ โดยไม่ต้องการให้เกิดผลกระทบต่อ source code ที่อยู่ในสาขาหลัก (master)  เราจึงต้องทำการแยกแขนง (branch) ออกมาเพื่อพัฒนา ซึ่งในการแยก branch ออกมาพัฒนานี้ ก็ยังสามารถทำงานเป็นทีมและยังคงต้อง clone มาทำงานกับ local repository เช่นเดียวกัน </p>


## การทดลอง 3.3 การทำ Branching

16. ในหน้าต่าง Team Explorer  ให้ทำการสร้าง repository  ใหม่ โดยใช้ชื่อว่า EngEdu<p>
<img src = "./images/Fig-3.34.png">

17. ทำการเพิ่ม Solution ให้กับ repository ใช้ชื่อว่า EngEdu 
    <ul>
        <li> ชนิดเป็น Console App (.NET Framework)
        <li> Location คงไว้อย่างที่ปรากฏ
        <li> แก้ไขโปรแกรมให้เป็นดังรูปด้านล่างนี้
    </ul>

<img src = "./images/Fig-3.35.png">

18. ทำการ sync กับ GitHub.com
    <ul>
        <li> ใช้ commit message <b>“first year semester 1”</b>
        <li> ดูการเปลี่ยนแปลงของ repository EngEdu บน GitHub.com
    </ul>    




19. ทำการเพิ่มเติมไฟล์ __Program.cs__ โดยเพิ่มข้อความดังต่อไปนี้<p>
<img src = "./images/Fig-3.36.png">

20. ทำการ sync กับ GitHub.com
    <ul>
        <li> ใช้ commit message <b>“first year semester 2”</b>
        <li> ดูการเปลี่ยนแปลงของ repository EngEdu บน GitHub.com
    </ul>    



เมื่อนักศึกษาเรียนถึงชั้นปีที่ 2 จะต้องมีการแยกแขนงวิชา เพื่อศึกษาในแขนงวิชาที่ตนถนัด หรือต้องการพัฒนาศักยภาพเป็นพิเศษ เมื่อนักศึกษาแยกแขนงออกมาแล้ว ก็จะต้องเรียนในวิชาของแขนงวิชาเป็นหลัก แต่จะยังคงมีนักศึกษาบางส่วน ที่พักการเรียนในบางวิชาของปี 1 เทอม 1  จึงต้องลงทะเบียนใน ปี 2 เทอม 1 ซึ่งจะยังคงเดินตามแผนการศึกษาในรายวิชาของภาควิชาต่อไป (เรียกชื่อ branch นี้ว่า  master) 
ทำนองเดียวกัน ในการพัฒนาซอฟต์แวร์ เมื่อได้วางตลาดรุ่นที่ 1.0 แล้ว ก็อาจจะต้องมีการพัฒนา features เพิ่มเติม เป็นรุ่น 1.1, 1.2, … หรือรุ่น 2.0 สิ่งหนึ่งที่นักพัฒนาต้องพบกับความยุ่งยากคือ การพัฒนารุ่นใหม่ ไปพร้อมๆ กับการแก้บักของรุ่นเก่า จะเกิดความยุ่งยากในการรักษา code เพื่อไม่ให้ code ของแต่ละรุ่นหรือแต่ละความมุ่งหมายในการพัฒนารบกวนกัน ความสามารถด้าน branching ของ Git จึงเข้ามามีบทบาทสำคัญ
 
 

<table>
<tr> 
<td valign="top" width = "50%">21. การแยก branch ใน Visual Studio
    <ul>
        <li> ในหน้าต่าง Team Explorer ให้คลิกที่ Home และ Branches (อยู่ภายใต้หัวข้อ Project)
    </ul>    
</td>
<td valign="top"><img src = "./images/Fig-3.37.png"> </p> </td>
</tr>
</table>

<table>
<tr> 
<td valign="top"  width = "50%">22. ภายใต้หัวข้อ  Active Git Repositories จะพบว่ามี Repo ของเราตามด้วย (master) และมี branch ที่ชื่อว่า master เป็นโหนดลูก แสดงเป็นตัวหนา
    <ul>
        <li> คลิกขวาที่ branch master
        <li> เลือก New Local Branch From...
    </ul>    
</td>
<td valign="top"><img src = "./images/Fig-3.38.png"> </p> </td>
</tr>
</table>

<table>
<tr> 
<td valign="top"  width = "50%">23. ตั้งชื่อ  Branch
    <ul>
        <li> ใส่ชื่อ Branch เป็น Computer
        <li> คลิก Create Branch
    </ul>    
สังเกตว่า ในโหนด Engedu จะมีการแสดงเป็น  EngEdu (Computer) และโหนดลูกที่ชื่อ Computer จะเปลี่ยนเป็นตัวหนาขณะที่ master กลายเป็นตัวปกติ นั่นคือ ขณะนี้ เราได้ย้ายไปทำงานใน branch ที่ชื่อ Computer
  
<p><p>
<b>***** การเปลี่ยนแปลงใด ๆ จะถูกกระทำภายใต้ branch ปัจจุบัน (ที่แสดงด้วยตัวหนา) เท่านั้น ***** </b>
<p><p>
    
การเปลี่ยน branch ทำได้ง่ายๆ โดยการ double  click ที่ชื่อ branch 

<b>***** ทุกครั้งที่มีการเปลี่ยน branch </b>
1. git จะลบไฟล์ทั้งหมดใน working directory 
2. git จะทำการ checkout ไฟล์ใน branch ปัจจุบันออกมาทำงาน  แทนไฟล์ทั้งหมดใน working directory

</td>
<td valign="top"><img src = "./images/Fig-3.39.png"> </p> </td>
</tr>
</table>

 
24. ทำให้แน่ใจว่า เรากำลังทำงานกับ Branch ที่ชื่อ  Computer 
    <ul>
        <li>ในโหนด Engedu จะต้องแสดงเป็น  EngEdu (Computer) และโหนดลูกที่ชื่อ Computer จะต้องเป็นตัวหนา
        <li>แก้โปรแกรมเป็นดังต่อไปนี้ 
    </ul>
<img src = "./images/Fig-3.40.png">


25. ทำการ sync กับ GitHub.com
    <ul>
        <li>ใช้ commit message <b>"2nd  year semester 1"</b>
        <li>ดูการเปลี่ยนแปลงของ repository EngEdu บน GitHub.com
        <li><b>กรณีที่ Sync  ไม่สำเร็จ ให้ลองใช้การ push เนื่องจากในขณะนี้ ยังไม่มี branch ที่ชื่อ Computer บน GitHub.com</b>
    </ul>


26. เปลี่ยน Branch กลับไปยัง master โดยการ double click ที่ master
    <ul>
        <li>สังเกตุการเปลี่ยนแปลงที่เกิดขึ้นกับไฟล์ Program.cs
        <li>ทดลองสลับไปมาระหว่าง branch ที่ชื่อ master และ Computer (โดยการ double click)
    </ul>



27. ทำให้แน่ใจว่า เรากำลังทำงานกับ Branch ที่ชื่อ  master
    <ul>
        <li>ในโหนด Engedu จะต้องแสดงเป็น  EngEdu (master) และโหนดลูกที่ชื่อ master จะต้องเป็นตัวหนา
        <li>แก้โปรแกรมเป็นดังต่อไปนี้ 
    </ul>
<img src = "./images/Fig-3.41.png">

<p>

28. ทำการ sync กับ GitHub.com
    <ul>
        <li>ใช้ commit message “2nd  year semester 1”
        <li>ดูการเปลี่ยนแปลงของ repository EngEdu บน GitHub.com
        <li><b>กรณีที่ Sync  ไม่สำเร็จ ให้ลองใช้การ push เนื่องจากในขณะนี้ ยังไม่มี branch ที่ชื่อ Computer บน GitHub.com</b>

    </ul>

29. เปลี่ยน Branch กลับไปยัง Computer โดยการ double click ที่ Computer
    <ul>
        <li>สังเกตุการเปลี่ยนแปลงที่เกิดขึ้นกับไฟล์ Program.cs
        <li>ทดลองสลับไปมาระหว่าง branch ที่ชื่อ master และ Computer (โดยการ double click)
    </ul>

### แบบฝึกหัด
ให้ทำการเพิ่ม commit ตามภาคการศึกษาต่างๆ โดยเขียน Hilight ที่นักศึกษาคิดว่าที่จะพบในแต่ละภาคการศึกษา จนถึงชั้นปีที่ 4 ภาคเรียนที่ 2

เมื่อเราพัฒนาซอฟต์แวร์ โดยการแยก branch และคิดว่าถึงจุดหนึ่งที่สามารถนำไปรวมกับ master ได้ เราจะต้องทำการ merge เพื่อรวม branch เข้าด้วยกัน ซึ่งการ merge นี้ระบบของ git จะทำการตรวจเช็คให้ด้วย ว่าสามารถ merge ได้หรือไม่

30. การรวม Branch (merge)
    <ul>
        <li>ทำให้แน่ใจว่าอยู่ที่ Branch ปลายทางที่จะทำการ merge  ในที่นี้คือ master ดังนั้น ที่โหนด  EngEdu ต้องแสดงเป็น EngEdu (master) และโหนดลูก master ต้องเป็นตัวหนา
        <li>คลิกขวาที่โหนดลูก เลือก Merge From… จากเมนูป๊อบอับ
    </ul>
<img src = "./images/Fig-3.42.png">

<p>
    
<table>
<tr> 
<td valign="top"  width = "50%">31. ทำการ merge
    <ul>
        <li> Merge from branch : Computer 
        <li> Into current branch: master
        <li> คลิก Merge
    </ul>    
</td>
<td valign="top"><img src = "./images/Fig-3.43.png"> </p> </td>
</tr>
</table>

<p>
    
<table>
<tr> 
<td valign="top" width = "50%">32. Merge conflict<p>
ในการ merge เราจะพบว่า บางครั้งมีการแก้ไข source code ที่หมายเลขบรรทัดเดียวกัน บนไฟล์เดียวกัน กรณีนี้เรียกว่าเกิดการขัดแย้ง
เราต้องดำเนินการอย่างใดอย่างหนึ่ง เพื่อจัดการกับความขัดแย้งนั้น เพื่อให้สามารถดำเนินการพัฒนาซอฟต์แวร์ต่อไปได้
ถ้าเจอสถานการณ์นี้ ให้คลิก Conflict: 1</td>
<td valign="top"><img src = "./images/Fig-3.44.png"> </p> </td>
</tr>
</table>


    
<p>
    
<table>
<tr> 
<td valign="top" width = "50%">33. การแก้ไข Merge conflict<p>
    ในการ merge เราจะพบว่า บางครั้งมีการแก้ไข source code ที่หมายเลขบรรทัดเดียวกัน บนไฟล์เดียวกัน กรณีนี้เรียกว่าเกิดการขัดแย้ง
ให้คลิกที่ชื่อไฟล์ที่ขัดแย้งนั้น จะพบว่า เราสามารถแก้ไขได้ในหลายรูปแบบเช่น
<ol>
    <li> ยกเลิกการ merge โดยการคลิกที่  Undo Merge </li>
    <li> เปรียบเทียบความแตกต่างระหว่างไฟล์ทั้งสอง โดยการคลิกที่ Compare file
    <li> เข้าไปแก้ไขไฟล์ใน branch ปลายทาง
    <li> เข้าไปแก้ไขไฟล์ที่นำมา merge
</ol>

ให้นักศึกษาทดลองคลิกที่ตัวเลือกต่างๆ 

__ถ้าต้องการกลับไปก่อนการ merge ให้กด Undo merge__</td>
<td valign="top"><img src = "./images/Fig-3.45.png"> </p> </td>
</tr>
</table>


34. ดูผลการเปลี่ยนแปลงหลังจากการ merge
    <ul>
        <li> สังเกตุการเปลี่ยนแปลงที่เกิดขึ้นกับไฟล์ Program.cs
        <li> ทดลองสลับไปมาระหว่าง branch ที่ชื่อ master และ Computer (โดยการ double click)
    </ul>    


## คำถาม

<ol>
<li> ในกรณีที่ต้องการรักษา source code ของทั้งสองไฟล์ไว้ ควรทำอย่างไร
<p> -กดแก้ Confict ก่อนทำการ merge โดยการกด Keep code ไว้
<li> ผลของการ keep target ออกมาเป็นอย่างไร
<p> -ทำให้ code ที่เราทำการ merge นั้นมีเหมือนเดิมจากเดิม
<li> ผลของการ take source ออกมาเป็นอย่างไร
<p> -code เดิมอยู่ และ มี code ใหม่เพิ่มเข้ามา
<li> ให้ capture หน้าจอของ Compare files, Diff ที่ source, Diff ที่ target
<p>-take source
<img src = "./61030243/img/take source.png">
<p>-keep sorce
<img src = "./61030243/img/Keep source.png">
<p>-Compare
<img src = "./61030243/img/compare.png">


</ol>

__หมายเหตุ หากนักศึกษาทำการทดลองเพื่อที่จะตอบคำถามข้างต้น แล้วทำให้เกิดผลที่ไม่คาดคิด ให้กด `Undo merge`__


